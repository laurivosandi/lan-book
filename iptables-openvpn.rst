.. author: Lauri Võsandi <lauri.vosandi@gmail.com>
.. tags:  training
.. date: 2013-10-31

Tulemüürid ja virtuaalprivaatvõrgud
===================================

Käesolev kursus käsitleb tulemüüride ning virtuaalprivaatvõrkude seadistamist.
Kursuse maht 12 akadeemilist tundi tulemüüride teemal ning 12 akadeemilist tundi
virtuaalprivaatvõrkude teemal kokku 4 päeva jooksul.

Sihtgrupp:

* Ettevõtetes ja riiklike organites töötavad IT administraatorid ja tugiisikud
  kelle igapäevaseks tööks on mitmesuguste võrguteenuste käigus hoidmine

Õpiväljundid:

* Ettevõtte või muu organisatsiooni tulemüüride seadistamine, kindlustamaks serverite ja nendes majutatud andmete turvalisus
* Ettevõtte või muu organisatsiooni jaoks OpenVPN seadistamine, võimaldamaks ettevõtte töötajatel või organisatsiooni liikmetel turvaliselt suhelda ja andmeid vahetada üle Interneti eesmärgiga muuta ettevõtte/organisatsiooni töö effektiivsemaks ja mugavamaks.
* Sagedasemate probleemide lahendamise oskus ning veateadetest aru saamine
* Koolitus tuleb kasuks `LPIC-2 <http://www.lpi.org/linux-certifications/programs/lpic-2>`_ ning
  `LPIC-3 <http://www.lpi.org/linux-certifications/programs/lpic-3>`_ sertifikaatide omandamisel

Eeldusteadmised:

* Käsurida *bash*
* Käsurea tekstiredaktor *nano*, *vi*, vms
* Elementaarsed teadmised ning eelistatult kogemus mõne võrguteenusega: OpenSSH, Apache, Samba vms

Koolituse teemad:

* Tulemüür Linux-põhistes operatsioonisüsteemides: netfilter ja iptables tandem
* Tulemüüride reeglid, tabelid, ahelad
* Teenuste vahendamine erinevate alamvõrkude vahel ehk Network Address Translation
* Teenuste turvamine sisevõrgus ning avalikus internetis
* Võrguliikluse piiramine ehk Quality of service
* OpenVPN paigaldus
* OpenVPN seadistamine staatilise võtmega
* OpenVPN seadistamine avalik/privaatne võtmepaaridega
* OpenVPN graafilised kasutajaliidesed

Töövahendid:

* IT Kolledži arvuti mitme virtuaalmasinaga
* Isiklik arvuti (Windows, Mac, Ubuntu vms), et neid liita VPN-i

Harjutused:

* Seadistame ühe Ubuntu virtuaalmasina turvamata võrku ning teise turvalisse sisevõrku
* Seadistame esimese masina internetti vahendama sisevõrgus olevale masinale
* Paigaldame masinatele erinevaid võrguteenuseid
* Lubame sisevõrgus paikneva masina teenustele ligipääsu turvamata võrgust
* Seame kiirusepiirangud sisevõrgus paiknevale masinale
* Grupitööna püüame sisse murda üksteise masinatesse turvamata võrgus
* Grupitööna 3-4 liikmelistes rühmades ühe arvuti seadistamine OpenVPN serveriks
  ning 2-3 arvuti liitmine samasse virtuaalprivaatvõrku klientideks kasutades TAP-meetodit.
* Kahe OpenVPN serveri ühendamine kasutades TUN-meetodit
* Pakettide marsruutimine erinevate VPN alamvõrkude vahel

Õppematerjalid saavad olema kättesaadavad siinsamas veebis 
`Creative Commons Attribution 3.0 <http://creativecommons.org/licenses/by/3.0/>`_ litsentsi all.
